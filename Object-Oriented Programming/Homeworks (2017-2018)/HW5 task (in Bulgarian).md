## **Домашно 5 - задължително за поравката**

**Използване на библиотеки:** _В решението на задачата НЕ може да се използват класът string и колекциите от STL (vector, list и т.н.)_

Даден е текстов файл, който съдържа съобщения. В него всяко съобщение е на отделен ред. Дължината на едно съобщение е не по-голяма от 280 символа.

Съобщенията се състоят от една или повече думи. Думата се състои от един или повече от следните символи:

1. Малки или големи латински букви
2. Цифри
3. Тире (-)
4. Диез (#)

Думите се отделят помежду си с произволен брой други символи. Например в даденото по-долу съобщение:
<pre>
o_0 Kakvo stava,gadove!Mnogo yako tuka__na #slanchaka 1!! 04-07-2018
</pre>
думите са:

о, 0,	Kakvo,	stava,	gadove,	Mnogo, yako, tuka, na, #slanchaka, 1, 04-07-2018

Думите в едно съобщение са три вида:

* Hashtag -- това е дума започваща с диез. Например #fmiLife, #freakazki, #zakrivai.
* Date -- това е дума в следния формат: dd-dd-dddd, където d е произволна цифра. Например 31-12-2018
* Simple -- всички останали думи, които не попадат в някоя от горните категории.

Когато сравняваме две думи, резултатът е цяло число между 0 и 100, което измерва процента на съвпадение между тях (тяхното подобие). Сравнението се осъществява по описаните по-долу правила. При него не трябва да се прави разлика между големи и малки букви.

* Подобието на два хаштага е 0 ако са различни и 100 ако напълно съвпадат. Например подобието на #fmi и #FMI е 100, а на #fmi и #fmiLife е 0.
* Подобието на дата и друг вид дума е 0. Ако две дати съвпадат напълно, подобието им е 100. В противен случай резултатът е равен на 100 минус броя дни, разлика между датите. При разлика от повече от 100 дни, резултатът е 0.
* При сравнение на прости думи се връща процентът на съвпадащите символите в тях. Ако една от думите е по-кратка, приемете, че останалите символи от думата не съвпадат. Например подобието на tuka и kaka е 50%, на Kakvo и Hak е 40%, а на aaa и aaaa е 75%.
* Подобието на дума X и съобщение се пресмята, като се вземат всички думи в съобщението, всяка от тях се сравни с X и се съберат получените резултати.

Реализирайте подходяща йерархия от класове, с които да представите колекция от съобщения, съобщение и всяка от думите. Помислете как да я организирате така, че да може лесно да се добавят нови типове думи или да се премахват и променят вече съществуващи. Реализирайте класовете спрямо добрите практики на ООП.

Реализирайте програма, която прочита съобщения от подаден от потребителя входен файл. След това програмата трябва да може да:

1. Изведе на екрана всички хаштагове, които се срещат в съобщенията, в реда в който се срещат в съобщенията.
2. За колекцията реализирайте два оператора + и оператор +=, които работят върху колекция и съобщение и добавят съобщението към колекцията.
3. Направете оператор[] за индексиране на колекцията, който по даден символен низ връща съобщението, което има най-голямо подобие с този низ.
4. Напишете функция, която по даден символен низ извежда на екрана всички съобщения, подредени по подобието им с този низ. Ако две съобщения имат еднакво подобие, редът им не е от значение.
Примерен входен файл:
<pre>
Koito kazva, che sledvaneto e lesno, nishto ne znae za fmi fakulteta. #fmiLife
Nie sega sme na izpit vuv #FMI. 04-07-2018 e i drugite hora veche sa na more. #fmiLife
Na 02-07-2018 imashe zashtiti na proekti, a na 04-04-2018 pishem zadachi #OOP #FMI
Sgradata na #FMI e julta
Sgradata na #FMI e ne samo julta, no ima i cheren pokriv.
</pre>
Примерен изход на програмата при търсене на низ "fmiLife":
<pre>
-- Hashtags:
#fmiLife
#FMI
#fmiLife
#OOP
#FMI
#FMI
#FMI

-- The message closest to "fmiLife" is:
Koito kazva, che sledvaneto e lesno, nishto ne znae za fmi fakulteta. #fmiLife

-- Messages arranged by proximity to "fmiLife":
Koito kazva, che sledvaneto e lesno, nishto ne znae za fmi fakulteta. #fmiLife
Nie sega sme na izpit vuv #FMI. 04-07-2018 e i drugite hora veche sa na more. #fmiLife
Na 02-07-2018 imashe zashtiti na proekti, a na 04-04-2018 pishem zadachi #OOP #FMI
Sgradata na #FMI e julta
Sgradata na #FMI e ne samo julta, no ima i cheren pokriv.
</pre>
